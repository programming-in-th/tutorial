# Linked List

ในขณะที่ array เก็บข้อมูลในตำแหน่งติด ๆ กัน linked list จะใช้วิธีเก็บข้อมูลแยกกัน โดยข้อมูลตัวที่ `i` จะมี pointer ชี้ไปยังตัวที่ `i+1` ดังนั้น หากเก็บตำแหน่งของข้อมูลตัวแรก ก็สามารถค้นหาข้อมูลทั้งหมดใน linked list ได้

สังเกตว่าเราจะไม่สามารถหาข้อมูล ณ ตำแหน่ง `x` ใด ๆ ได้ในเวลา `O(1)` เพราะเราไม่ทราบตำแหน่งที่แท้จริง ต้องเดินทางจากตำแหน่งแรกเป็นต้นไปเท่านั้น ดังนั้นการค้นหาใน Linked List อาจใช้เวลาได้มากถึง `O(n)` ส่วนการแทรก/ลบ หากทราบตำแหน่งที่ต้องการจะดำเนินการอยู่แล้ว จะทำการแทรก/ลบได้ในเวลา `O(1)` เพราะสิ่งที่ต้องทำมีเพียงแค่การจัดการปรับตัวชี้ตำแหน่งถัดไปเท่านั้น (เช่น ลำดับ `1, 3` หากจะแทรก `2` เข้าไป ก็แค่ต้องปรับให้ `1` เปลี่ยนมาชี้เลข `2` และ `2` ชี้เลข `3`)

หากเก็บเพียงแค่ตัวชี้ไปยังข้อมูลตัวถัดไป จะเรียกเป็น Singly Linked List แต่หากเก็บตัวชี้ไปยังข้อมูลก่อนหน้าด้วย จะเรียกว่า Doubly Linked List - หากเก็บทั้งไปและกลับ จะทำให้สามารถเดินทางใน linked list จากหน้าไปหลังหรือหลังไปหน้าก็ได้

วิธีการ implement สามารถหาตามอินเทอร์เน็ตทั่วไปได้ค่อนข้างง่าย ส่วน STL จะขอไม่กล่าวถึง เพราะโจทย์ TOI ส่วนใหญ่ ไม่มีความจำเป็นจะต้องใช้ linked list อยู่แล้ว

Credits: aquablitz11
